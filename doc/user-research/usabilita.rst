Usabilità
---------

Definizione
~~~~~~~~~~~

Per usabilità si intende "il grado in cui un prodotto può essere usato
da particolari utenti per raggiungere certi obiettivi con efficacia,
efficienza, soddisfazione in uno specifico contesto d’uso" (ISO
9241-210:2010). L’usabilità focalizza la dimensione funzionale
dell’interazione tra un sistema (ad es. un sito web) e l’utente, in
relazione a precisi obiettivi e contesti d’uso. Non una caratteristica
del sistema, ma una proprietà risultante (dall’interazione tra sistema e
persona). In questo senso è fondamentale utilizzare un approccio
human/user centered per cui la progettazione, del sistema sia guidata
dall’analisi e dalla conoscenza articolata dei bisogni, delle
caratteristiche degli utilizzatori e dei contesti d’uso. Nella
progettazione è necessario pensare a chi utilizzerà realmente il
servizio, e il modello di riferimento del progettista deve coincidere
con quello dell’effettivo utilizzatore.

User-centered design
~~~~~~~~~~~~~~~~~~~~

Lo user centered design è un insieme di tecniche usate per far emergere
i bisogni effettivi delle persone per cui si sta progettando un
contenuto, coinvolgendo le persone stesse nel processo di progettazione.
Per "persone" si intendono tutti i portatori di interesse (stakeholder)
del progetto. Nel caso della pubblica amministrazione:

-  Cittadini
-  Aziende
-  Dipendenti di altre amministrazioni o istituzioni
-  Committenti

I vantaggi dell’usabilità
~~~~~~~~~~~~~~~~~~~~~~~~~

L’aderenza in fase progettuale e implementativa ai criteri di usabilità
consente al cittadino di:

-  esercitare i propri diritti
-  ridurre gli errori e aumentare la soddisfazione di fruizione

Inoltre l’usabilità consente alle PA di:

-  evitare la produzione di servizi inadeguati
-  incentivare i cittadini a ritornare sul sito
-  aumentare la fiducia dei cittadini nei confronti dell’amministrazione

.. admonition:: SI DOVREBBE
   
   Data l’importanza che l'usabilità riveste nell’interazione tra utente e
   applicazione web, è necessario riservare la massima attenzione alla progettazione
   orientata all'usabilità e alla relativa misurazione, mediante un processo di
   **inclusione degli utenti sin dalla fase di progettazione dei servizi**,
   secondo un modello centrato sulla persona (human-centered).

Criteri di valutazione
~~~~~~~~~~~~~~~~~~~~~~

Per garantire la fruibilità delle informazioni e contribuire a
migliorare l'usabilità dei siti e delle applicazioni, le pubbliche
amministrazioni sono tenute a rispettare i criteri qui elencati:

**Percezione**
   Le informazioni e i comandi necessari per
   l’esecuzione delle attività devono essere sempre disponibili e
   percettibili.
**Comprensibilità**
   Le informazioni e i comandi necessari per
   l’esecuzione delle attività devono essere facili da capire e da
   usare.
**Operabilità**
   Le informazioni e i comandi devono consentire una
   scelta immediata delle azioni necessarie al raggiungimento
   dell’obiettivo.
**Coerenza**
   I simboli, i messaggi e le azioni devono avere lo
   stesso significato in tutto il sito.
**Tutela della salute**
   Il sito deve possedere caratteristiche
   idonee a salvaguardare il benessere psicofisico dell’utente.
**Sicurezza**
   Il sito deve possedere caratteristiche idonee a
   fornire transazioni e dati affidabili, gestiti con adeguati livelli
   di sicurezza.
**Trasparenza**
   Il sito deve comunicare all’utente lo stato, gli
   effetti delle azioni compiute e le informazioni necessarie per la
   corretta valutazione delle modifiche effettuate sul sito stesso.
**Facilità di apprendimento**
   Il sito deve possedere caratteristiche
   di utilizzo di facile e rapido apprendimento.
**Aiuto e documentazione**
   Le funzionalità di aiuto, quali le guide
   in linea e la documentazione sul funzionamento del sito devono essere
   di facile reperimento e collegate alle azioni svolte dall’utente.
**Tolleranza agli errori**
   Il sito deve essere configurato in modo
   da prevenire gli errori; ove questi, comunque, si manifestino,
   occorre segnalarli chiaramente e indicare le azioni necessarie per
   porvi rimedio.
**Gradevolezza**
   Il sito deve possedere caratteristiche idonee a
   favorire e a mantenere l’interesse dell’utente.
**Flessibilità**
   Il sito deve tener conto delle preferenze
   individuali e dei contesti.
   
Per approfondimenti
^^^^^^^^^^^^^^^^^^^

`Allegato B del Decreto Ministeriale 8 luglio
2005. <http://www.agid.gov.it/dm-8-luglio-2005-allegato-b>`__


Usabilità come costrutto misurabile
~~~~~~~~~~~~~~~~~~~~~~~~~~~~~~~~~~~

Efficacia, efficienza e soddisfazione dell'utente sono proprietà
misurabili e osservabili attraverso questionari, interviste e scale di
misurazione, una volta stabilite le tipologie di utenti e gli obiettivi
che essi devono raggiungere. Gli standard definiscono come segue i
fattori misurabili:

-  l’efficacia: è il grado in cui una persona riesce a completare le
   operazioni richieste per raggiungere il proprio obiettivo in modo
   corretto e completo
-  l’efficienza: corrisponde alla quantità di risorse che la persona
   spende nelle operazioni richieste per raggiungere un dato obiettivo
-  la soddisfazione soggettiva: è la dimensione più complessa da
   valutare e da raggiungere, poiché riguarda il livello di
   gratificazione che l’esperienza d’uso offre. Un sistema può
   funzionare molto bene ma può non bastare a rendere l’interazione
   confortevole e piacevole. Rientrano in questa dimensione aspetti come
   l’estetica, la qualità relazionale

La misurazione del livello di usabilità dei siti web dovrebbe essere
effettuata a partire dalla fase di prototipazione dell’interfaccia
grafica.

Le statistiche d'uso di siti già online forniscono indicazioni utili,
seppur parziali, sull’efficacia dei contenuti. È essenziale anche
consentire agli utenti di poter inviare facilmente, e in via informale,
commenti e opinioni sul sito dell'amministrazione.

Protocollo per la realizzazione di test di usabilità
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Per verificare rapidamente l'usabilità di un sito web si possono
utilizzare differenti tecniche, fra le quali quelle suggerite dal
`Protocollo eGLU <http://www.funzionepubblica.gov.it/glu#Il Protocollo>`__ per la realizzazione di test di usabilità semplificati

Usabilità nei capitolati di gara
~~~~~~~~~~~~~~~~~~~~~~~~~~~~~~~~

Lo Human-Centred Design (HCD), ossia la progettazione orientata all’utente,
è un approccio di sviluppo orientato alla creazione di sistemi che soddisfino
le esigenze e i desideri dell’utente a cui sono destinati. Il coinvolgimento
delle persone fin dalle prime fasi del progetto, è il perno di questo tipo di
approccio. Lo scopo è quello di tenere in considerazione le caratteristiche,
le necessità e i punti di vista degli utenti al fine di migliorare l’usabilità
e l’esperienza d’uso (User Experience) dei prodotti e servizi a loro rivolti. 

Vantaggi
^^^^^^^^

Nell’ambito dei servizi web forniti dalla Pubblica Amministrazione, questo tipo
di approccio consente di ridurre:

- il carico delle attività a sportello e dei call center
- i costi complessivi di progettazione e sviluppo
- i costi di manutenzione
- gli errori d’uso da parte dei dipendenti e dei cittadini (es. compilazione
  errata di moduli)

Attività HCD nei capitolati di gara
^^^^^^^^^^^^^^^^^^^^^^^^^^^^^^^^^^^

La progettazione orientata all’utente può essere sviluppata e applicata secondo
diverse modalità. In base alla disponibilità economica e temporale, il contraente
può infatti decidere quale fra i requisiti indicati di seguito intende inserire
all’interno del capitolato di gara. Si specifica che le attività HCD si possono
integrare con le diverse tipologie di processo di sviluppo (es. Waterfall, Agile,
Lean). Ne consegue che i tempi indicati all’interno dei singoli requisiti per lo
svolgimento del processo HCD non vanno aggiunti al piano di lavoro salvo valutare
che non possano essere svolti in parallelo alle altre attività già pianificate.

+----------------------------------------------------------------------------------------+
| **Requisiti base**                                                                     |
+========================================================================================+
| I requisiti di base dello Human-Centered Design possono essere seguiti per bandi       |
| di siti e servizi a bassa complessità, con budget e tempi di esecuzione ridotti.       |
| Permettono di svolgere delle valutazioni preliminari sull’utenza di riferimento        |
| insieme ad alcune valutazioni qualitative dell’usabilità.                              |
|                                                                                        |
| Tempo necessario per il processo: minimo 1 mese                                        |
|                                                                                        |
| **Indicazioni per il capitolato di gara**                                              |
|                                                                                        |
| *Progettazione orientata all’utente, usabilità e User Experience*                      |
|                                                                                        |
| Il processo deve prevedere almeno le seguenti attività:                                |
|                                                                                        |
| 1. Identificazione delle caratteristiche dei pubblici di riferimento attraverso il     |
|    coinvolgimento di loro rappresentanti nella definizione di requisiti tramite        |
|    interviste e/o questionari.                                                         |
| 2. Svolgimento di almeno due test di usabilità di tipo formativo, con un minimo 5      |
|    partecipanti e 6 task per ciascun test, da effettuarsi durante il processo di       |
|    sviluppo su prototipi, wireframe o versioni non definitive del servizio o del sito, |
|    al fine di identificare le principali criticità e provvedere alla loro correzione   |
|    prima del rilascio.                                                                 |
|    Le tipologie di partecipanti e i compiti di navigazione da usare durante il test    |
|    devono essere proposti dal contraente e approvati dal committente. I partecipanti   |
|    coinvolti nel secondo test dovranno essere diversi da quelli coinvolti nel primo.   |
|    I risultati devono essere documentati tramite un report che deve includere:         |
|                                                                                        |
|    - numero dei partecipanti e loro caratteristiche anagrafiche;                       |
|    - compiti di navigazione utilizzati;                                                |
|    - tasso di successo;                                                                |
|    - lista dei problemi rilevati (con possibili soluzioni) e loro priorità;            |
|    - metriche soggettive (es. SUS, Umux-lite).                                         |
+----------------------------------------------------------------------------------------+

+-----------------------------------------------------------------------------------------------------+
| **Requisiti intermedi**                                                                             |
+=====================================================================================================+
| Possono essere seguiti per bandi di siti e servizi a media complessità, con budget e                |
| tempi di esecuzione medio/elevati. Permettono di profilare l’utenza di riferimento,                 |
| monitorare l’usabilità percepita (attraverso questionari) e l’alberatura di navigazione             |
| insieme ad alcune valutazioni qualitative dell’usabilità.                                           |
|                                                                                                     |
| Tempo necessario per il processo: minimo 3 mesi                                                     |
|                                                                                                     |
| **Indicazioni per il capitolato di gara**                                                           |
|                                                                                                     |
| *Progettazione orientata all’utente, usabilità e User Experience*                                   |
|                                                                                                     |
| Tale processo deve prevedere almeno le seguenti attività:                                           |
|                                                                                                     |
| 1. Definizione di personas e scenari d’uso, da condividere con il team di sviluppo                  |
|    (es. designer, sviluppatore, copywriter), al fine di esplicitare le tipologie di                 |
|    partecipanti e le loro modalità d’interazione con il sito o servizio. Devono                     |
|    essere consegnati i materiali prodotti spiegando il processo di sviluppo utilizzato              |
|    (es. interviste, focus group).                                                                   |
| 2. Monitoraggio dell'usabilità percepita attraverso un questionario on-line, del servizio           |
|    o sito pre-esistente. Per quanto riguarda il servizio o sito preesistente ciò va fatto a         |
|    partire da tre settimane dopo la ricezione dell’incarico e sino al rilascio del nuovo            |
|    prodotto, mentre per il servizio o sito oggetto del presente bando, per un periodo minimo        |
|    di sei mesi dopo la data di rilascio.                                                            |
| 3. Svolgimento di almeno tre test di usabilità di tipo formativo, con un minimo 5 utenti e 8        |
|    task per ciascun test, da effettuarsi durante il processo di sviluppo su prototipi, wireframe    |
|    o versioni non definitive del sito o servizio, al fine d’identificare le principali criticità    |
|    e provvedere alla loro correzione prima del rilascio. Le tipologie di partecipanti  e i compiti  |
|    di navigazione da usare durante il test devono essere proposti dal contraente e approvati dal    |
|    committente. I partecipanti coinvolti nel secondo test dovranno essere diversi da quelli         |
|    coinvolti nel primo. I risultati devono essere documentati tramite un report che deve includere: |
|                                                                                                     |
|    - numero dei partecipanti e loro caratteristiche anagrafiche;                                    |
|    - compiti di navigazione utilizzati;                                                             |
|    - tasso di successo;                                                                             |
|    - lista dei problemi rilevati (con possibili soluzioni) e loro priorità;                         |
|    - metriche soggettive (es. SUS, Umux-lite).                                                      |
|                                                                                                     |
| 4. Verifica delle alberature di navigazione e relative nomenclature attraverso card-sorting o       |
|    reverse card-sorting.                                                                            |
+-----------------------------------------------------------------------------------------------------+

+------------------------------------------------------------------------------------------------------------+
| **Processo secondo i requisiti avanzati**                                                                  |
+============================================================================================================+
| Possono essere seguiti per la realizzazione di siti e servizi di media ed elevata complessità, con         |
| budget e tempi di esecuzione medio/elevati. Permettono di sviluppare gli stessi processi svolti            |
| secondo i requisiti intermedi ma con una maggiore propensione ad attività quantitative oltre che           |
| qualitative.                                                                                               |
|                                                                                                            |
| Tempo necessario per il processo: minimo 6 mesi                                                            |
|                                                                                                            |
| **Indicazioni per il capitolato di gara**                                                                  |
|                                                                                                            |
| *Progettazione orientata all’utente, usabilità e User Experience*                                          |
|                                                                                                            |
| Il processo deve prevedere almeno le seguenti attività:                                                    |
|                                                                                                            |
| 1. Definizione di personas e scenari d’uso, da condividere con il team di sviluppo (es. designer,          |
|    sviluppatore, copywriter), al fine di esplicitare le tipologie di utenti e le loro modalità             |
|    d’interazione con il servizio o il sito web. Devono essere consegnati i materiali prodotti              |
|    spiegando il processo di sviluppo utilizzato (es. interviste, focus group).                             |
| 2. Monitoraggio della User Experience (es. facilità d’uso, fiducia, soddisfazione, gradevolezza            |
|    estetica), attraverso un questionario on-line, del servizio o sito pre-esistente. Per quanto            |
|    riguarda il servizio o sito preesistente ciò va fatto a partire da tre settimane dopo la ricezione      |
|    dell’incarico e sino al rilascio del nuovo prodotto mentre per il servizio o sito oggetto del           |
|    presente bando, per un periodo minimo di sei mesi dopo la data di rilascio.                             |
| 3. Svolgimento di almeno due test di usabilità di tipo formativo, con un minimo di 5 utenti e 8            |
|    task per ciascun test, da effettuarsi durante il processo di sviluppo su prototipi, wireframe           |
|    o versioni non definitive del servizio o del sito, al fine d’identificare le principali criticità       |
|    e provvedere alla loro correzione prima del rilascio. Prima di svolgere il secondo test, le criticità   |
|    emerse nel primo dovranno essere state risolte. Le tipologie di partecipanti e i compiti di             |
|    navigazione da usare durante il test devono essere proposti dal contraente e approvati dal committente. |
|    I partecipanti coinvolti nel secondo test dovranno essere diversi da quelli coinvolti nel primo.        |
|    I risultati devono essere documentati tramite un report che deve includere:                             |
|                                                                                                            |
|    - numero dei partecipanti e loro caratteristiche anagrafiche;                                           |
|    - compiti di navigazione utilizzati;                                                                    |
|    - tasso di successo;                                                                                    |
|    - lista dei problemi rilevati (con possibili soluzioni) e loro priorità;                                |
|    - metriche soggettive (es. SUS, Umux-lite).                                                             |
|                                                                                                            |
| 4. Verifica delle alberature di navigazione e relative nomenclature attraverso card-sorting o              |
|    reverse card-sorting.                                                                                   |
| 5. Svolgimento di un test di usabilità di tipo sommativo (minimo 15 utenti) per la verifica del            |
|    servizio o sito online o di un prototipo funzionante in prossimità del rilascio. Le tipologie           |
|    di partecipanti e i compiti di navigazione da usare durante il test devono essere proposti dal          |
|    contraente e approvati  dal committente. Il test deve essere documentato tramite un report e            |
|    deve includere metriche di performance (cfr. ISO/TR 16982:2002) oggettive (es. tasso di                 |
|    raggiungimento dell’obiettivo, numero di errori) e dell’esperienza d’uso soggettiva (es.                |
|    piacevolezza, coinvolgimento, motivazione). I risultati dei test di usabilità devono essere             |
|    forniti seguendo il format definito dalla ISO/IEC 25062:2006 e devono comprendere anche un              |
|    elenco di problemi rilevati e da risolvere in revisioni future.                                         |
+------------------------------------------------------------------------------------------------------------+
